Харківський національний університет радіоелектроніки
Факультет комп’ютерних наук
Катедра програмної інженерії


ЗВІТ
до лабораторної роботи №1
з дисципліни «Аналіз та рефакторинґ коду»
на тему: «РОЗРОБКА VISION & SCOPE»



Виконала
ст. гр. ПЗПІ-23-3 
Давиденко Поліна
Перевірив
ст. викладач катедри ПІ
Сокорчук Ігор Петрович

Харків 2025
1 ІСТОРІЯ ЗМІН
№ДатаВерсія звітуОпис змін та виправлень112.11.20250.1Створено розділ «Завдання»224.11.20250.2Створено розділ «Опис Виконаної роботи»


2 ЗАВДАННЯ
	Метою даної роботи було розробити документ Vision and Scope для інформаційної системи SmartFood, яка призначена для автоматизації процесу обслуговування клієнтів у закладах харчування. 


3 ОПИС ВИКОНАНОЇ РОБОТИ
	У процесі виконання роботи було створено та частково заповнено документ Vision and Scope для системи SmartFood (див. додаток Б).
	Спочатку було проаналізовано проблеми сучасних ресторанів, пов’язані з ручним прийомом замовлень, великою завантаженістю персоналу та можливими помилками в обслуговуванні. На основі цього було сформовано розділ Business Requirements, де описано потреби бізнесу та клієнтів, а також можливості для розвитку проєкту. Далі було розроблено бачення рішення (Vision of the Solution), у якому описано основну ідею системи, її цілі та очікувані переваги для користувачів і власників закладів. Також було визначено основні функції системи, зокрема перегляд меню, формування замовлення, відстеження статусу, виклик офіціанта, адміністративну панель та збір аналітики. Окрему увагу було приділено розділу Scope and Limitations, де визначено функціональність першої версії системи (MVP) та можливості подальшого розвитку. Також було описано обмеження першого релізу. На фінальному етапі було описано Operating Environment - технічні аспекти системи, такі як використання Python, Django/Flask, MySQL, HTML, CSS, JavaScript та принципи безпечної роботи через HTTPS.

4 ВИСНОВКИ
	У результаті виконання роботи було створено структурований документ Vision and Scope для системи SmartFood, який описує ідею проєкту, його цілі, основний функціонал та технічні характеристики.
	Ця робота дозволила краще зрозуміти процес планування програмного продукту, формулювання бізнес-вимог та визначення меж проєкту. 

5 ВИКОРИСТАНІ ДЖЕРЕЛА
1. Types of POS systems for store automation – Poster POS. Poster POS. URL: https://joinposter.com/ua/blog/management/typy-pos-system-dlia-mahazynu (date of access: 13.11.2025).
2. Automate your bookkeeping with R-KeeperUa. Automate your bookkeeping with R-KeeperUa. URL: https://rkeeper.com.ua/ (date of access: 12.11.2025).
3. Cloud-Based iPad & Android Point-of-Sale (POS) System | Poster POS – Poster POS. Poster POS. URL: https://joinposter.com/en (date of access: 12.11.2025).

ДОДАТОК А
Відеозапис
Відеозапис доповіді: https://youtu.be/iek5BMBMl7A
Хронологічний опис відеозапису:
00:00 – представлення, вступ
00:25 – 1 пункт
01:40 – 2 пункт
03:02 – 3 пункт
04:30 – 4 пункт
05:15 – висновки


ДОДАТОК Б
Vision and Scope Document

Vision and Scope Document
for
SmartFood
Version 1.0 approved
Prepared by Davydenko Polina
KHNURE
06.11.2025
Table of Contents

Table of Contents	ii
Revision History	ii
1.	Business Requirements	1
1.1.	Background	1
1.2.	Business Opportunity	1
1.3.	Business Objectives and Success Criteria	1
1.4.	Customer or Market Needs	1
1.5.	Business Risks	1
2.	Vision of the Solution	2
2.1.	Vision Statement	2
2.2.	Major Features	2
2.3.	Assumptions and Dependencies	2
3.	Scope and Limitations	2
3.1.	Scope of Initial Release	2
3.2.	Scope of Subsequent Releases	2
3.3.	Limitations and Exclusions	3
4.	Business Context	3
4.1.	Stakeholder Profiles	3
4.2.	Project Priorities	4
4.3.	Operating Environment	4

Revision History
NameDateReason For ChangesVersion
1. Business Requirements
1.1. Background
     У сучасних ресторанах часто виникають труднощі з обслуговуванням клієнтів. Офіціанти мають багато завдань - прийняти замовлення, передати його на кухню, перевірити готовність і принести страви. Через це можуть виникати затримки, помилки або ситуації, коли клієнт довго чекає, поки до нього підійдуть. Для багатьох людей, особливо для тих, хто не любить багато спілкуватися або цінує швидкість, такий спосіб обслуговування є незручним.
     Існуючі системи автоматизації ресторанів зазвичай допомагають лише персоналу, наприклад, касиру чи адміністратору, але не дають можливості клієнту зробити замовлення самостійно. Тому важливо створити систему, яка дозволить відвідувачам самостійно переглядати меню, додавати страви до кошика, робити замовлення й оплачувати його.
     Запропонована система допоможе зробити процес обслуговування швидшим і зручнішим. Клієнт зможе все робити через телефон або спеціальний термінал у ресторані, а офіціант лише приноситиме готові страви або допомагатиме за потреби. Це зменшить кількість помилок, навантаження на персонал і зробить відвідування ресторану комфортнішим для всіх клієнтів.
1.2. Business Opportunity
     На сьогодні існує багато різних систем для автоматизації роботи ресторанів, наприклад Poster POS, r_keeper, SimplePOS, iiko. Вони добре підходять для ведення обліку, управління персоналом і контролю продажів, але більшість таких рішень орієнтовані саме на адміністрацію або касира. Клієнти при цьому не мають прямого доступу до системи - вони все одно залежать від офіціанта, який приймає замовлення. Це створює затримки, а також не завжди зручно для людей, які хочуть швидко замовити без спілкування.
     Запропонована система відрізняється тим, що дозволяє поєднати класичний формат ресторану з елементами самообслуговування. Клієнт може самостійно зробити замовлення, а офіціант лише приносить готові страви або допомагає за потреби. 
     З точки зору бізнесу, така система відкриває нові можливості для власників закладів. Вони можуть скорочувати витрати на персонал, обробляти більше замовлень за той самий час і підвищувати лояльність клієнтів завдяки зручному сервісу. Додатково система може збирати статистику продажів, популярності страв і часу відвідувань.
     Модель монетизації може базуватися на підписці для ресторанів або комісії за використання. Наприклад, заклади щомісяця сплачують фіксовану суму за користування сервісом або відсоток від кількості замовлень. Це робить проєкт придатним для масштабування на різні типи закладів - кафе, ресторани, кав’ярні, фудкорти.


2. Vision of the Solution
2.1. Vision Statement
     SmartFood - це система, призначена для автоматизації процесу обслуговування клієнтів у закладах ресторанного типу. Її головна ідея - дати можливість відвідувачам самостійно переглядати меню, робити замовлення та оплачувати його без необхідності чекати офіціанта. Якщо клієнт потребує допомоги, він може викликати офіціанта через інтерфейс системи.
     Метою SmartFood є зробити процес замовлення швидким, зручним і сучасним, зменшити кількість помилок під час передавання замовлень і полегшити роботу персоналу. 
     Для власників закладів SmartFood надає можливість оптимізувати роботу ресторану, зменшити витрати на персонал, підвищити точність виконання замовлень і швидкість обслуговування. Крім цього, система може зберігати статистику продажів, відстежувати популярність страв та аналізувати ефективність роботи закладу.
2.2. Major Features
MF-1. Перегляд меню онлайн. Користувач може переглядати актуальне меню ресторану через вебінтерфейс. Меню поділене на категорії (сніданки, салати, гарячі страви, напої) і містить опис страв та ціну.
MF-2. Формування замовлення. Користувач самостійно обирає страви, додає їх у кошик і може редагувати кількість або видаляти позиції перед підтвердженням замовлення.
MF-3. Надсилання замовлення на кухню. Після підтвердження система автоматично передає замовлення на кухню, де воно відображається у списку активних замовлень для приготування. 
MF-4. Відстеження статусу замовлення. Користувач може в режимі реального часу бачити, на якому етапі перебуває його замовлення: “готується”, “готово”.
MF-5. Виклик офіціанта. У разі потреби користувач може натиснути кнопку “Викликати офіціанта”, щоб отримати допомогу чи консультацію. 
MF-6. Оплата замовлення. Передбачена можливість оплати замовлення онлайн через інтегровану платіжну систему або безпосередньо після обслуговування у ресторані.
MF-7. Адміністративна панель. Адміністратор може керувати меню (додавати, редагувати, видаляти страви), переглядати статистику продажів, аналізувати популярність страв, контролювати активні замовлення та роботу кухні.
MF-8. Управління столами. Система дозволяє створювати план розміщення столів у залі та прив’язувати замовлення до конкретного столика, щоб персонал бачив, куди доставити страву.
MF-9. Система сповіщень. Офіціанти та кухарі отримують автоматичні сповіщення про нові замовлення, зміни статусу або виклик клієнта.
MF-10. Збір аналітики. Система зберігає історію замовлень, дані про продажі та активність користувачів, що допомагає адміністрації робити висновки щодо ефективності роботи ресторану.


3. Scope and Limitations
3.1. Scope of Initial Release
     У першій версії системи SmartFood буде реалізовано основний набір функцій, необхідний для стабільної роботи вебсервісу з прийому та обробки замовлень у ресторанах. Метою початкового випуску є створення мінімально життєздатного продукту (MVP), який дозволить клієнтам робити замовлення самостійно, а персоналу - швидко їх отримувати, виконувати й контролювати.
     До складу первинного релізу входитиме така функціональність:
  - Вебінтерфейс клієнта, що дає змогу переглядати меню, додавати страви до кошика, оформлювати замовлення, бачити його статус і викликати офіціанта.
  - Панель кухні, де відображатимуться активні замовлення з усією потрібною інформацією про страви, кількість і час подання.
  - Адміністративна панель, у якій адміністратор зможе керувати меню (додавати, редагувати, видаляти позиції), переглядати статистику продажів і контролювати активність персоналу.
  - Система сповіщень, що інформуватиме кухню та офіціантів про нові замовлення, зміни статусу або виклик клієнта.
  - Базова система автентифікації, що дозволяє адміністратору та персоналу входити до системи через облікові дані.
     Також буде передбачено такі можливості:
  - Локалізація інтерфейсу українською мовою.
  - Захист персональних даних, який забезпечується використанням HTTPS-з’єднання та безпечного збереження даних користувачів у базі.
  - Базове управління даними, включаючи збереження історії замовлень, інформації про меню та користувачів.
       Початковий реліз не включатиме мобільну версію, онлайн-оплату чи розширену аналітику - ці функції планується додати в наступних етапах розвитку проєкту.
3.2. Scope of Subsequent Releases
       У наступних версіях системи SmartFood планується поступове розширення функціональності для покращення зручності користування, підвищення рівня автоматизації та розширення аналітичних можливостей. Основна мета подальших випусків - зробити систему більш гнучкою, масштабованою та корисною як для клієнтів, так і для адміністрації ресторану.
       Планується реалізувати такі нові функції:
- Розширена система оплати - інтеграція онлайн-оплати через банківські картки, Google Pay або Apple Pay, що дозволить клієнтам розраховуватись одразу після замовлення.
- Система лояльності - створення персональних акаунтів користувачів із накопиченням бонусів, знижками та історією замовлень.
- Модуль аналітики - докладна статистика продажів, пікових годин, популярних страв і ефективності персоналу з можливістю експорту звітів.
- Покращене управління персоналом - створення облікових записів офіціантів і кухарів із різними рівнями доступу та функціями моніторингу продуктивності.
- Підтримка push-сповіщень - оперативне інформування користувачів про готовність замовлення або нові акційні пропозиції.
- Розширена локалізація - додавання кількох мов інтерфейсу для можливості використання системи у міжнародних мережах ресторанів.
- Мобільна версія вебінтерфейсу - адаптація системи під смартфони для ще зручнішого доступу клієнтів.


4. Business Context
4.1. Stakeholder Profiles
4.2. Project Priorities
4.3. Operating Environment
     Система SmartFood розробляється як вебзастосунок, тому її робота не залежить від конкретної операційної системи користувача - достатньо мати сучасний веббраузер і доступ до мережі Інтернет. Основна логіка системи виконується на сервері, а користувачі взаємодіють із нею через вебінтерфейс.
     Серверна частина системи працюватиме на операційній системі Windows. Для реалізації бекенду планується використання мови програмування Python з фреймворком Django або Flask. Усі дані про користувачів, замовлення, меню та іншу інформацію зберігатимуться в реляційній базі даних MySQL, яка дозволяє ефективно працювати з великими обсягами даних і забезпечує швидкий доступ до них. Сервер відповідатиме за обробку запитів, управління замовленнями, користувачами та взаємодію між клієнтським інтерфейсом і базою даних.
     Клієнтська частина системи розроблятиметься з використанням HTML, CSS та JavaScript, із застосуванням сучасного фреймворку React або Vue.js. Вебінтерфейс буде сумісний із більшістю сучасних браузерів, таких як Google Chrome, Mozilla Firefox, Microsoft Edge та Safari.
     Для забезпечення безпечного обміну даними між клієнтською та серверною частинами використовуватиметься HTTPS-протокол, який гарантує шифрування інформації та захист персональних даних користувачів. Система буде повністю кросплатформною та підтримуватиме роботу на стаціонарних комп’ютерах, ноутбуках і планшетах без потреби встановлення додаткового програмного забезпечення.
     Розробка здійснюватиметься у середовищах Visual Studio Code, із використанням системи контролю версій Git.


2







2




2


